# 飞龙引

**唐代：李白**

    黄帝铸鼎于荆山，炼丹砂。丹砂成黄金，
    骑龙飞上太清家。云愁海思令人嗟，宫中彩女颜如花。
    飘然挥手凌紫霞，从风纵体登鸾车。登鸾车，侍轩辕，
    遨游青天中，其乐不可言。
    鼎湖流水清且闲，轩辕去时有弓剑，古人传道留其间。
    后宫婵娟多花颜，乘鸾飞烟亦不还，骑龙攀天造天关。
    造天关，闻天语，长云河车载玉女。载玉女，过紫皇，
    紫皇乃赐白兔所捣之药方，后天而老凋三光。
    下视瑶池见王母，蛾眉萧飒如秋霜。

# 译文

    

# 注释

